["ধৃতরাষ্ট্র উবাচ<br><br>ধর্মক্ষেত্রে কুরুক্ষেত্রে সমবেতা যুযুত্সবঃ৷<br><br>মামকাঃ পাণ্ডবাশ্চৈব কিমকুর্বত সঞ্জয৷৷1.1৷৷<br><br>",
"সঞ্জয উবাচ<br><br>দৃষ্ট্বা তু পাণ্ডবানীকং ব্যূঢং দুর্যোধনস্তদা৷<br><br>আচার্যমুপসঙ্গম্য রাজা বচনমব্রবীত্৷৷1.2৷৷<br><br>",
"পশ্যৈতাং পাণ্ডুপুত্রাণামাচার্য মহতীং চমূম্৷<br><br>ব্যূঢাং দ্রুপদপুত্রেণ তব শিষ্যেণ ধীমতা৷৷1.3৷৷<br><br>",
"অত্র শূরা মহেষ্বাসা ভীমার্জুনসমা যুধি৷<br><br>যুযুধানো বিরাটশ্চ দ্রুপদশ্চ মহারথঃ৷৷1.4৷৷<br><br>",
"ধৃষ্টকেতুশ্চেকিতানঃ কাশিরাজশ্চ বীর্যবান্৷<br><br>পুরুজিত্কুন্তিভোজশ্চ শৈব্যশ্চ নরপুঙ্গবঃ৷৷1.5৷৷<br><br>",
"যুধামন্যুশ্চ বিক্রান্ত উত্তমৌজাশ্চ বীর্যবান্৷<br><br>সৌভদ্রো দ্রৌপদেযাশ্চ সর্ব এব মহারথাঃ৷৷1.6৷৷<br><br>",
"অস্মাকং তু বিশিষ্টা যে তান্নিবোধ দ্বিজোত্তম৷<br><br>নাযকা মম সৈন্যস্য সংজ্ঞার্থং তান্ব্রবীমি তে৷৷1.7৷৷<br><br>",
"ভবান্ভীষ্মশ্চ কর্ণশ্চ কৃপশ্চ সমিতিঞ্জযঃ৷<br><br>অশ্বত্থাত্মা বিকর্ণশ্চ সৌমদত্তিস্তথৈব চ৷৷1.8৷৷<br><br>",
"অন্যে চ বহবঃ শূরা মদর্থে ত্যক্তজীবিতাঃ৷<br><br>নানাশস্ত্রপ্রহরণাঃ সর্বে যুদ্ধবিশারদাঃ৷৷1.9৷৷<br><br>",
"অপর্যাপ্তং তদস্মাকং বলং ভীষ্মাভিরক্ষিতম্৷<br><br>পর্যাপ্তং ত্বিদমেতেষাং বলং ভীমাভিরক্ষিতম্৷৷1.10৷৷<br><br>",
"অযনেষু চ সর্বেষু যথাভাগমবস্থিতাঃ৷<br><br>ভীষ্মমেবাভিরক্ষন্তু ভবন্তঃ সর্ব এব হি৷৷1.11৷৷<br><br>",
"তস্য সংজনযন্হর্ষং কুরুবৃদ্ধঃ পিতামহঃ৷<br><br>সিংহনাদং বিনদ্যোচ্চৈঃ শঙ্খং দধ্মৌ প্রতাপবান্৷৷1.12৷৷<br><br>",
"ততঃ শঙ্খাশ্চ ভের্যশ্চ পণবানকগোমুখাঃ৷<br><br>সহসৈবাভ্যহন্যন্ত স শব্দস্তুমুলোভবত্৷৷1.13৷৷<br><br>",
"ততঃ শ্বেতৈর্হযৈর্যুক্তে মহতি স্যন্দনে স্থিতৌ৷<br><br>মাধবঃ পাণ্ডবশ্চৈব দিব্যৌ শঙ্খৌ প্রদধ্মতুঃ৷৷1.14৷৷<br><br>",
"পাঞ্চজন্যং হৃষীকেশো দেবদত্তং ধনংজযঃ৷<br><br>পৌণ্ড্রং দধ্মৌ মহাশঙ্খং ভীমকর্মা বৃকোদরঃ৷৷1.15৷৷<br><br>",
"অনন্তবিজযং রাজা কুন্তীপুত্রো যুধিষ্ঠিরঃ৷<br><br>নকুলঃ সহদেবশ্চ সুঘোষমণিপুষ্পকৌ৷৷1.16৷৷<br><br>",
"কাশ্যশ্চ পরমেষ্বাসঃ শিখণ্ডী চ মহারথঃ৷<br><br>ধৃষ্টদ্যুম্নো বিরাটশ্চ সাত্যকিশ্চাপরাজিতঃ৷৷1.17৷৷<br><br>",
"দ্রুপদো দ্রৌপদেযাশ্চ সর্বশঃ পৃথিবীপতে৷<br><br>সৌভদ্রশ্চ মহাবাহুঃ শঙ্খান্দধ্মুঃ পৃথক্পৃথক্৷৷1.18৷৷<br><br>",
"স ঘোষো ধার্তরাষ্ট্রাণাং হৃদযানি ব্যদারযত্৷<br><br>নভশ্চ পৃথিবীং চৈব তুমুলো ব্যনুনাদযন্৷৷1.19৷৷<br><br>",
"অথ ব্যবস্থিতান্ দৃষ্ট্বা ধার্তরাষ্ট্রান্কপিধ্বজঃ৷<br><br>প্রবৃত্তে শস্ত্রসংপাতে ধনুরুদ্যম্য পাণ্ডবঃ৷৷1.20৷৷<br><br>",
"অর্জুন উবাচ<br><br>হৃষীকেশং তদা বাক্যমিদমাহ মহীপতে৷<br><br>সেনযোরুভযোর্মধ্যে রথং স্থাপয মেচ্যুত৷৷1.21৷৷<br><br>",
"যাবদেতান্নিরীক্ষেহং যোদ্ধুকামানবস্থিতান্৷<br><br>কৈর্মযা সহ যোদ্ধব্যমস্মিন্রণসমুদ্যমে৷৷1.22৷৷<br><br>",
"যোত্স্যমানানবেক্ষেহং য এতেত্র সমাগতাঃ৷<br><br>ধার্তরাষ্ট্রস্য দুর্বুদ্ধের্যুদ্ধে প্রিযচিকীর্ষবঃ৷৷1.23৷৷<br><br>",
"সঞ্জয উবাচ <br><br>এবমুক্তো হৃষীকেশো গুডাকেশেন ভারত৷<br><br>সেনযোরুভযোর্মধ্যে স্থাপযিত্বা রথোত্তমম্৷৷1.24৷৷<br><br>",
"ভীষ্মদ্রোণপ্রমুখতঃ সর্বেষাং চ মহীক্ষিতাম্৷<br><br>উবাচ পার্থ পশ্যৈতান্সমবেতান্কুরূনিতি৷৷1.25৷৷<br><br>",
"তত্রাপশ্যত্স্থিতান্পার্থঃ পিতৃ়নথ পিতামহান্৷<br><br>আচার্যান্মাতুলান্ভ্রাতৃ়ন্পুত্রান্পৌত্রান্সখীংস্তথা৷৷1.26৷৷<br><br>",
"শ্বশুরান্সুহৃদশ্চৈব সেনযোরুভযোরপি৷<br><br>তান্সমীক্ষ্য স কৌন্তেযঃ সর্বান্বন্ধূনবস্থিতান্৷৷1.27৷৷<br><br>",
"অর্জুন উবাচ<br><br>কৃপযা পরযাবিষ্টো বিষীদন্নিদমব্রবীত্৷<br><br>দৃষ্ট্বেমং স্বজনং কৃষ্ণ যুযুত্সুং সমুপস্থিতম্৷৷1.28৷৷<br><br>",
"সীদন্তি মম গাত্রাণি মুখং চ পরিশুষ্যতি৷<br><br>বেপথুশ্চ শরীরে মে রোমহর্ষশ্চ জাযতে৷৷1.29৷৷<br><br>",
"গাণ্ডীবং স্রংসতে হস্তাত্ত্বক্চৈব পরিদহ্যতে৷<br><br>ন চ শক্নোম্যবস্থাতুং ভ্রমতীব চ মে মনঃ৷৷1.30৷৷<br><br>",
"নিমিত্তানি চ পশ্যামি বিপরীতানি কেশব৷<br><br>ন চ শ্রেযোনুপশ্যামি হত্বা স্বজনমাহবে৷৷1.31৷৷<br><br>",
"ন কাঙ্ক্ষে বিজযং কৃষ্ণ ন চ রাজ্যং সুখানি চ৷<br><br>কিং নো রাজ্যেন গোবিন্দ কিং ভোগৈর্জীবিতেন বা৷৷1.32৷৷<br><br>",
"যেষামর্থে কাঙ্ক্ষিতং নো রাজ্যং ভোগাঃ সুখানি চ৷<br><br>ত ইমেবস্থিতা যুদ্ধে প্রাণাংস্ত্যক্ত্বা ধনানি চ৷৷1.33৷৷<br><br>",
"আচার্যাঃ পিতরঃ পুত্রাস্তথৈব চ পিতামহাঃ৷<br><br>মাতুলাঃ শ্চশুরাঃ পৌত্রাঃ শ্যালাঃ সম্বন্ধিনস্তথা৷৷1.34৷৷<br><br>",
"এতান্ন হন্তুমিচ্ছামি ঘ্নতোপি মধুসূদন৷<br><br>অপি ত্রৈলোক্যরাজ্যস্য হেতোঃ কিং নু মহীকৃতে৷৷1.35৷৷<br><br>",
"নিহত্য ধার্তরাষ্ট্রান্নঃ কা প্রীতিঃ স্যাজ্জনার্দন৷<br><br>পাপমেবাশ্রযেদস্মান্হত্বৈতানাততাযিনঃ৷৷1.36৷৷<br><br>",
"তস্মান্নার্হা বযং হন্তুং ধার্তরাষ্ট্রান্স্ববান্ধবান্৷<br><br>স্বজনং হি কথং হত্বা সুখিনঃ স্যাম মাধব৷৷1.37৷৷<br><br>",
"যদ্যপ্যেতে ন পশ্যন্তি লোভোপহতচেতসঃ৷<br><br>কুলক্ষযকৃতং দোষং মিত্রদ্রোহে চ পাতকম্৷৷1.38৷৷<br><br>",
"কথং ন জ্ঞেযমস্মাভিঃ পাপাদস্মান্নিবর্তিতুম্৷<br><br>কুলক্ষযকৃতং দোষং প্রপশ্যদ্ভির্জনার্দন৷৷1.39৷৷<br><br>",
"কুলক্ষযে প্রণশ্যন্তি কুলধর্মাঃ সনাতনাঃ৷<br><br>ধর্মে নষ্টে কুলং কৃত্স্নমধর্মোভিভবত্যুত৷৷1.40৷৷<br><br>",
"অধর্মাভিভবাত্কৃষ্ণ প্রদুষ্যন্তি কুলস্ত্রিযঃ৷<br><br>স্ত্রীষু দুষ্টাসু বার্ষ্ণেয জাযতে বর্ণসঙ্করঃ৷৷1.41৷৷<br><br>",
"সঙ্করো নরকাযৈব কুলঘ্নানাং কুলস্য চ৷<br><br>পতন্তি পিতরো হ্যেষাং লুপ্তপিণ্ডোদকক্রিযাঃ৷৷1.42৷৷<br><br>",
"দোষৈরেতৈঃ কুলঘ্নানাং বর্ণসঙ্করকারকৈঃ৷<br><br>উত্সাদ্যন্তে জাতিধর্মাঃ কুলধর্মাশ্চ শাশ্বতাঃ৷৷1.43৷৷<br><br>",
"উত্সন্নকুলধর্মাণাং মনুষ্যাণাং জনার্দন৷<br><br>নরকেনিযতং বাসো ভবতীত্যনুশুশ্রুম৷৷1.44৷৷<br><br>",
"অহো বত মহত্পাপং কর্তুং ব্যবসিতা বযম্৷<br><br>যদ্রাজ্যসুখলোভেন হন্তুং স্বজনমুদ্যতাঃ৷৷1.45৷৷<br><br>",
"যদি মামপ্রতীকারমশস্ত্রং শস্ত্রপাণযঃ৷<br><br>ধার্তরাষ্ট্রা রণে হন্যুস্তন্মে ক্ষেমতরং ভবেত্৷৷1.46৷৷<br><br>",
"সঞ্জয উবাচ<br><br>এবমুক্ত্বার্জুনঃ সংখ্যে রথোপস্থ উপাবিশত্৷<br><br>বিসৃজ্য সশরং চাপং শোকসংবিগ্নমানসঃ৷৷1.47৷৷<br><br>"]
