["ధృతరాష్ట్ర ఉవాచ<br><br>ధర్మక్షేత్రే కురుక్షేత్రే సమవేతా యుయుత్సవః.<br><br>మామకాః పాణ్డవాశ్చైవ కిమకుర్వత సఞ్జయ৷৷1.1৷৷<br><br>",
"సఞ్జయ ఉవాచ<br><br>దృష్ట్వా తు పాణ్డవానీకం వ్యూఢం దుర్యోధనస్తదా.<br><br>ఆచార్యముపసఙ్గమ్య రాజా వచనమబ్రవీత్৷৷1.2৷৷<br><br>",
"పశ్యైతాం పాణ్డుపుత్రాణామాచార్య మహతీం చమూమ్.<br><br>వ్యూఢాం ద్రుపదపుత్రేణ తవ శిష్యేణ ధీమతా৷৷1.3৷৷<br><br>",
"అత్ర శూరా మహేష్వాసా భీమార్జునసమా యుధి.<br><br>యుయుధానో విరాటశ్చ ద్రుపదశ్చ మహారథః৷৷1.4৷৷<br><br>",
"ధృష్టకేతుశ్చేకితానః కాశిరాజశ్చ వీర్యవాన్.<br><br>పురుజిత్కున్తిభోజశ్చ శైబ్యశ్చ నరపుఙ్గవః৷৷1.5৷৷<br><br>",
"యుధామన్యుశ్చ విక్రాన్త ఉత్తమౌజాశ్చ వీర్యవాన్.<br><br>సౌభద్రో ద్రౌపదేయాశ్చ సర్వ ఏవ మహారథాః৷৷1.6৷৷<br><br>",
"అస్మాకం తు విశిష్టా యే తాన్నిబోధ ద్విజోత్తమ.<br><br>నాయకా మమ సైన్యస్య సంజ్ఞార్థం తాన్బ్రవీమి తే৷৷1.7৷৷<br><br>",
"భవాన్భీష్మశ్చ కర్ణశ్చ కృపశ్చ సమితిఞ్జయః.<br><br>అశ్వత్థాత్మా వికర్ణశ్చ సౌమదత్తిస్తథైవ చ৷৷1.8৷৷<br><br>",
"అన్యే చ బహవః శూరా మదర్థే త్యక్తజీవితాః.<br><br>నానాశస్త్రప్రహరణాః సర్వే యుద్ధవిశారదాః৷৷1.9৷৷<br><br>",
"అపర్యాప్తం తదస్మాకం బలం భీష్మాభిరక్షితమ్.<br><br>పర్యాప్తం త్విదమేతేషాం బలం భీమాభిరక్షితమ్৷৷1.10৷৷<br><br>",
"అయనేషు చ సర్వేషు యథాభాగమవస్థితాః.<br><br>భీష్మమేవాభిరక్షన్తు భవన్తః సర్వ ఏవ హి৷৷1.11৷৷<br><br>",
"తస్య సంజనయన్హర్షం కురువృద్ధః పితామహః.<br><br>సింహనాదం వినద్యోచ్చైః శఙ్ఖం దధ్మౌ ప్రతాపవాన్৷৷1.12৷৷<br><br>",
"తతః శఙ్ఖాశ్చ భేర్యశ్చ పణవానకగోముఖాః.<br><br>సహసైవాభ్యహన్యన్త స శబ్దస్తుములోభవత్৷৷1.13৷৷<br><br>",
"తతః శ్వేతైర్హయైర్యుక్తే మహతి స్యన్దనే స్థితౌ.<br><br>మాధవః పాణ్డవశ్చైవ దివ్యౌ శఙ్ఖౌ ప్రదధ్మతుః৷৷1.14৷৷<br><br>",
"పాఞ్చజన్యం హృషీకేశో దేవదత్తం ధనంజయః.<br><br>పౌణ్డ్రం దధ్మౌ మహాశఙ్ఖం భీమకర్మా వృకోదరః৷৷1.15৷৷<br><br>",
"అనన్తవిజయం రాజా కున్తీపుత్రో యుధిష్ఠిరః.<br><br>నకులః సహదేవశ్చ సుఘోషమణిపుష్పకౌ৷৷1.16৷৷<br><br>",
"కాశ్యశ్చ పరమేష్వాసః శిఖణ్డీ చ మహారథః.<br><br>ధృష్టద్యుమ్నో విరాటశ్చ సాత్యకిశ్చాపరాజితః৷৷1.17৷৷<br><br>",
"ద్రుపదో ద్రౌపదేయాశ్చ సర్వశః పృథివీపతే.<br><br>సౌభద్రశ్చ మహాబాహుః శఙ్ఖాన్దధ్ముః పృథక్పృథక్৷৷1.18৷৷<br><br>",
"స ఘోషో ధార్తరాష్ట్రాణాం హృదయాని వ్యదారయత్.<br><br>నభశ్చ పృథివీం చైవ తుములో వ్యనునాదయన్৷৷1.19৷৷<br><br>",
"అథ వ్యవస్థితాన్ దృష్ట్వా ధార్తరాష్ట్రాన్కపిధ్వజః.<br><br>ప్రవృత్తే శస్త్రసంపాతే ధనురుద్యమ్య పాణ్డవః৷৷1.20৷৷<br><br>",
"అర్జున ఉవాచ<br><br>హృషీకేశం తదా వాక్యమిదమాహ మహీపతే.<br><br>సేనయోరుభయోర్మధ్యే రథం స్థాపయ మేచ్యుత৷৷1.21৷৷<br><br>",
"యావదేతాన్నిరీక్షేహం యోద్ధుకామానవస్థితాన్.<br><br>కైర్మయా సహ యోద్ధవ్యమస్మిన్రణసముద్యమే৷৷1.22৷৷<br><br>",
"యోత్స్యమానానవేక్షేహం య ఏతేత్ర సమాగతాః.<br><br>ధార్తరాష్ట్రస్య దుర్బుద్ధేర్యుద్ధే ప్రియచికీర్షవః৷৷1.23৷৷<br><br>",
"సఞ్జయ ఉవాచ <br><br>ఏవముక్తో హృషీకేశో గుడాకేశేన భారత.<br><br>సేనయోరుభయోర్మధ్యే స్థాపయిత్వా రథోత్తమమ్৷৷1.24৷৷<br><br>",
"భీష్మద్రోణప్రముఖతః సర్వేషాం చ మహీక్షితామ్.<br><br>ఉవాచ పార్థ పశ్యైతాన్సమవేతాన్కురూనితి৷৷1.25৷৷<br><br>",
"తత్రాపశ్యత్స్థితాన్పార్థః పితృథ పితామహాన్.<br><br>ఆచార్యాన్మాతులాన్భ్రాతృ్పుత్రాన్పౌత్రాన్సఖీంస్తథా৷৷1.26৷৷<br><br>",
"శ్వశురాన్సుహృదశ్చైవ సేనయోరుభయోరపి.<br><br>తాన్సమీక్ష్య స కౌన్తేయః సర్వాన్బన్ధూనవస్థితాన్৷৷1.27৷৷<br><br>",
"అర్జున ఉవాచ<br><br>కృపయా పరయావిష్టో విషీదన్నిదమబ్రవీత్.<br><br>దృష్ట్వేమం స్వజనం కృష్ణ యుయుత్సుం సముపస్థితమ్৷৷1.28৷৷<br><br>",
"సీదన్తి మమ గాత్రాణి ముఖం చ పరిశుష్యతి.<br><br>వేపథుశ్చ శరీరే మే రోమహర్షశ్చ జాయతే৷৷1.29৷৷<br><br>",
"గాణ్డీవం స్రంసతే హస్తాత్త్వక్చైవ పరిదహ్యతే.<br><br>న చ శక్నోమ్యవస్థాతుం భ్రమతీవ చ మే మనః৷৷1.30৷৷<br><br>",
"నిమిత్తాని చ పశ్యామి విపరీతాని కేశవ.<br><br>న చ శ్రేయోనుపశ్యామి హత్వా స్వజనమాహవే৷৷1.31৷৷<br><br>",
"న కాఙ్క్షే విజయం కృష్ణ న చ రాజ్యం సుఖాని చ.<br><br>కిం నో రాజ్యేన గోవిన్ద కిం భోగైర్జీవితేన వా৷৷1.32৷৷<br><br>",
"యేషామర్థే కాఙ్క్షితం నో రాజ్యం భోగాః సుఖాని చ.<br><br>త ఇమేవస్థితా యుద్ధే ప్రాణాంస్త్యక్త్వా ధనాని చ৷৷1.33৷৷<br><br>",
"ఆచార్యాః పితరః పుత్రాస్తథైవ చ పితామహాః.<br><br>మాతులాః శ్చశురాః పౌత్రాః శ్యాలాః సమ్బన్ధినస్తథా৷৷1.34৷৷<br><br>",
"ఏతాన్న హన్తుమిచ్ఛామి ఘ్నతోపి మధుసూదన.<br><br>అపి త్రైలోక్యరాజ్యస్య హేతోః కిం ను మహీకృతే৷৷1.35৷৷<br><br>",
"నిహత్య ధార్తరాష్ట్రాన్నః కా ప్రీతిః స్యాజ్జనార్దన.<br><br>పాపమేవాశ్రయేదస్మాన్హత్వైతానాతతాయినః৷৷1.36৷৷<br><br>",
"తస్మాన్నార్హా వయం హన్తుం ధార్తరాష్ట్రాన్స్వబాన్ధవాన్.<br><br>స్వజనం హి కథం హత్వా సుఖినః స్యామ మాధవ৷৷1.37৷৷<br><br>",
"యద్యప్యేతే న పశ్యన్తి లోభోపహతచేతసః.<br><br>కులక్షయకృతం దోషం మిత్రద్రోహే చ పాతకమ్৷৷1.38৷৷<br><br>",
"కథం న జ్ఞేయమస్మాభిః పాపాదస్మాన్నివర్తితుమ్.<br><br>కులక్షయకృతం దోషం ప్రపశ్యద్భిర్జనార్దన৷৷1.39৷৷<br><br>",
"కులక్షయే ప్రణశ్యన్తి కులధర్మాః సనాతనాః.<br><br>ధర్మే నష్టే కులం కృత్స్నమధర్మోభిభవత్యుత৷৷1.40৷৷<br><br>",
"అధర్మాభిభవాత్కృష్ణ ప్రదుష్యన్తి కులస్త్రియః.<br><br>స్త్రీషు దుష్టాసు వార్ష్ణేయ జాయతే వర్ణసఙ్కరః৷৷1.41৷৷<br><br>",
"సఙ్కరో నరకాయైవ కులఘ్నానాం కులస్య చ.<br><br>పతన్తి పితరో హ్యేషాం లుప్తపిణ్డోదకక్రియాః৷৷1.42৷৷<br><br>",
"దోషైరేతైః కులఘ్నానాం వర్ణసఙ్కరకారకైః.<br><br>ఉత్సాద్యన్తే జాతిధర్మాః కులధర్మాశ్చ శాశ్వతాః৷৷1.43৷৷<br><br>",
"ఉత్సన్నకులధర్మాణాం మనుష్యాణాం జనార్దన.<br><br>నరకేనియతం వాసో భవతీత్యనుశుశ్రుమ৷৷1.44৷৷<br><br>",
"అహో బత మహత్పాపం కర్తుం వ్యవసితా వయమ్.<br><br>యద్రాజ్యసుఖలోభేన హన్తుం స్వజనముద్యతాః৷৷1.45৷৷<br><br>",
"యది మామప్రతీకారమశస్త్రం శస్త్రపాణయః.<br><br>ధార్తరాష్ట్రా రణే హన్యుస్తన్మే క్షేమతరం భవేత్৷৷1.46৷৷<br><br>",
"సఞ్జయ ఉవాచ<br><br>ఏవముక్త్వార్జునః సంఖ్యే రథోపస్థ ఉపావిశత్.<br><br>విసృజ్య సశరం చాపం శోకసంవిగ్నమానసః৷৷1.47৷৷<br><br>"]
