["dhṛtarāṣṭra uvāca<br><br>dharmakṣētrē kurukṣētrē samavētā yuyutsavaḥ.<br><br>māmakāḥ pāṇḍavāścaiva kimakurvata sañjaya৷৷1.1৷৷<br><br>",
  "sañjaya uvāca<br><br>dṛṣṭvā tu pāṇḍavānīkaṅ vyūḍhaṅ duryōdhanastadā.<br><br>ācāryamupasaṅgamya rājā vacanamabravīt৷৷1.2৷৷<br><br>",
  "paśyaitāṅ pāṇḍuputrāṇāmācārya mahatīṅ camūm.<br><br>vyūḍhāṅ drupadaputrēṇa tava śiṣyēṇa dhīmatā৷৷1.3৷৷<br><br>",
  "atra śūrā mahēṣvāsā bhīmārjunasamā yudhi.<br><br>yuyudhānō virāṭaśca drupadaśca mahārathaḥ৷৷1.4৷৷<br><br>",
  "dhṛṣṭakētuścēkitānaḥ kāśirājaśca vīryavān.<br><br>purujitkuntibhōjaśca śaibyaśca narapuṅgavaḥ৷৷1.5৷৷<br><br>",
  "yudhāmanyuśca vikrānta uttamaujāśca vīryavān.<br><br>saubhadrō draupadēyāśca sarva ēva mahārathāḥ৷৷1.6৷৷<br><br>",
  "asmākaṅ tu viśiṣṭā yē tānnibōdha dvijōttama.<br><br>nāyakā mama sainyasya saṅjñārthaṅ tānbravīmi tē৷৷1.7৷৷<br><br>",
  "bhavānbhīṣmaśca karṇaśca kṛpaśca samitiñjayaḥ.<br><br>aśvatthātmā vikarṇaśca saumadattistathaiva ca৷৷1.8৷৷<br><br>",
  "anyē ca bahavaḥ śūrā madarthē tyaktajīvitāḥ.<br><br>nānāśastrapraharaṇāḥ sarvē yuddhaviśāradāḥ৷৷1.9৷৷<br><br>",
  "aparyāptaṅ tadasmākaṅ balaṅ bhīṣmābhirakṣitam.<br><br>paryāptaṅ tvidamētēṣāṅ balaṅ bhīmābhirakṣitam৷৷1.10৷৷<br><br>",
  "ayanēṣu ca sarvēṣu yathābhāgamavasthitāḥ.<br><br>bhīṣmamēvābhirakṣantu bhavantaḥ sarva ēva hi৷৷1.11৷৷<br><br>",
  "tasya saṅjanayanharṣaṅ kuruvṛddhaḥ pitāmahaḥ.<br><br>siṅhanādaṅ vinadyōccaiḥ śaṅkhaṅ dadhmau pratāpavān৷৷1.12৷৷<br><br>",
  "tataḥ śaṅkhāśca bhēryaśca paṇavānakagōmukhāḥ.<br><br>sahasaivābhyahanyanta sa śabdastumulō.bhavat৷৷1.13৷৷<br><br>",
  "tataḥ śvētairhayairyuktē mahati syandanē sthitau.<br><br>mādhavaḥ pāṇḍavaścaiva divyau śaṅkhau pradadhmatuḥ৷৷1.14৷৷<br><br>",
  "pāñcajanyaṅ hṛṣīkēśō dēvadattaṅ dhanaṅjayaḥ.<br><br>pauṇḍraṅ dadhmau mahāśaṅkhaṅ bhīmakarmā vṛkōdaraḥ৷৷1.15৷৷<br><br>",
  "anantavijayaṅ rājā kuntīputrō yudhiṣṭhiraḥ.<br><br>nakulaḥ sahadēvaśca sughōṣamaṇipuṣpakau৷৷1.16৷৷<br><br>",
  "kāśyaśca paramēṣvāsaḥ śikhaṇḍī ca mahārathaḥ.<br><br>dhṛṣṭadyumnō virāṭaśca sātyakiścāparājitaḥ৷৷1.17৷৷<br><br>",
  "drupadō draupadēyāśca sarvaśaḥ pṛthivīpatē.<br><br>saubhadraśca mahābāhuḥ śaṅkhāndadhmuḥ pṛthakpṛthak৷৷1.18৷৷<br><br>",
  "sa ghōṣō dhārtarāṣṭrāṇāṅ hṛdayāni vyadārayat.<br><br>nabhaśca pṛthivīṅ caiva tumulō vyanunādayan৷৷1.19৷৷<br><br>",
  "atha vyavasthitān dṛṣṭvā dhārtarāṣṭrānkapidhvajaḥ.<br><br>pravṛttē śastrasaṅpātē dhanurudyamya pāṇḍavaḥ৷৷1.20৷৷<br><br>",
  "arjuna uvāca<br><br>hṛṣīkēśaṅ tadā vākyamidamāha mahīpatē.<br><br>sēnayōrubhayōrmadhyē rathaṅ sthāpaya mē.cyuta৷৷1.21৷৷<br><br>",
  "yāvadētānnirīkṣē.haṅ yōddhukāmānavasthitān.<br><br>kairmayā saha yōddhavyamasminraṇasamudyamē৷৷1.22৷৷<br><br>",
  "yōtsyamānānavēkṣē.haṅ ya ētē.tra samāgatāḥ.<br><br>dhārtarāṣṭrasya durbuddhēryuddhē priyacikīrṣavaḥ৷৷1.23৷৷<br><br>",
  "sañjaya uvāca <br><br>ēvamuktō hṛṣīkēśō guḍākēśēna bhārata.<br><br>sēnayōrubhayōrmadhyē sthāpayitvā rathōttamam৷৷1.24৷৷<br><br>",
  "bhīṣmadrōṇapramukhataḥ sarvēṣāṅ ca mahīkṣitām.<br><br>uvāca pārtha paśyaitānsamavētānkurūniti৷৷1.25৷৷<br><br>",
  "tatrāpaśyatsthitānpārthaḥ pitṛnatha pitāmahān.<br><br>ācāryānmātulānbhrātṛnputrānpautrānsakhīṅstathā৷৷1.26৷৷<br><br>",
  "śvaśurānsuhṛdaścaiva sēnayōrubhayōrapi.<br><br>tānsamīkṣya sa kauntēyaḥ sarvānbandhūnavasthitān৷৷1.27৷৷<br><br>",
  "arjuna uvāca<br><br>kṛpayā parayā৷৷viṣṭō viṣīdannidamabravīt.<br><br>dṛṣṭvēmaṅ svajanaṅ kṛṣṇa yuyutsuṅ samupasthitam৷৷1.28৷৷<br><br>",
  "sīdanti mama gātrāṇi mukhaṅ ca pariśuṣyati.<br><br>vēpathuśca śarīrē mē rōmaharṣaśca jāyatē৷৷1.29৷৷<br><br>",
  "gāṇḍīvaṅ sraṅsatē hastāttvakcaiva paridahyatē.<br><br>na ca śaknōmyavasthātuṅ bhramatīva ca mē manaḥ৷৷1.30৷৷<br><br>",
  "nimittāni ca paśyāmi viparītāni kēśava.<br><br>na ca śrēyō.nupaśyāmi hatvā svajanamāhavē৷৷1.31৷৷<br><br>",
  "na kāṅkṣē vijayaṅ kṛṣṇa na ca rājyaṅ sukhāni ca.<br><br>kiṅ nō rājyēna gōvinda kiṅ bhōgairjīvitēna vā৷৷1.32৷৷<br><br>",
  "yēṣāmarthē kāṅkṣitaṅ nō rājyaṅ bhōgāḥ sukhāni ca.<br><br>ta imē.vasthitā yuddhē prāṇāṅstyaktvā dhanāni ca৷৷1.33৷৷<br><br>",
  "ācāryāḥ pitaraḥ putrāstathaiva ca pitāmahāḥ.<br><br>mātulāḥ ścaśurāḥ pautrāḥ śyālāḥ sambandhinastathā৷৷1.34৷৷<br><br>",
  "ētānna hantumicchāmi ghnatō.pi madhusūdana.<br><br>api trailōkyarājyasya hētōḥ kiṅ nu mahīkṛtē৷৷1.35৷৷<br><br>",
  "nihatya dhārtarāṣṭrānnaḥ kā prītiḥ syājjanārdana.<br><br>pāpamēvāśrayēdasmānhatvaitānātatāyinaḥ৷৷1.36৷৷<br><br>",
  "tasmānnārhā vayaṅ hantuṅ dhārtarāṣṭrānsvabāndhavān.<br><br>svajanaṅ hi kathaṅ hatvā sukhinaḥ syāma mādhava৷৷1.37৷৷<br><br>",
  "yadyapyētē na paśyanti lōbhōpahatacētasaḥ.<br><br>kulakṣayakṛtaṅ dōṣaṅ mitradrōhē ca pātakam৷৷1.38৷৷<br><br>",
  "kathaṅ na jñēyamasmābhiḥ pāpādasmānnivartitum.<br><br>kulakṣayakṛtaṅ dōṣaṅ prapaśyadbhirjanārdana৷৷1.39৷৷<br><br>",
  "kulakṣayē praṇaśyanti kuladharmāḥ sanātanāḥ.<br><br>dharmē naṣṭē kulaṅ kṛtsnamadharmō.bhibhavatyuta৷৷1.40৷৷<br><br>",
  "adharmābhibhavātkṛṣṇa praduṣyanti kulastriyaḥ.<br><br>strīṣu duṣṭāsu vārṣṇēya jāyatē varṇasaṅkaraḥ৷৷1.41৷৷<br><br>",
  "saṅkarō narakāyaiva kulaghnānāṅ kulasya ca.<br><br>patanti pitarō hyēṣāṅ luptapiṇḍōdakakriyāḥ৷৷1.42৷৷<br><br>",
  "dōṣairētaiḥ kulaghnānāṅ varṇasaṅkarakārakaiḥ.<br><br>utsādyantē jātidharmāḥ kuladharmāśca śāśvatāḥ৷৷1.43৷৷<br><br>",
  "utsannakuladharmāṇāṅ manuṣyāṇāṅ janārdana.<br><br>narakē.niyataṅ vāsō bhavatītyanuśuśruma৷৷1.44৷৷<br><br>",
  "ahō bata mahatpāpaṅ kartuṅ vyavasitā vayam.<br><br>yadrājyasukhalōbhēna hantuṅ svajanamudyatāḥ৷৷1.45৷৷<br><br>",
  "yadi māmapratīkāramaśastraṅ śastrapāṇayaḥ.<br><br>dhārtarāṣṭrā raṇē hanyustanmē kṣēmataraṅ bhavēt৷৷1.46৷৷<br><br>",
  "sañjaya uvāca<br><br>ēvamuktvā.rjunaḥ saṅkhyē rathōpastha upāviśat.<br><br>visṛjya saśaraṅ cāpaṅ śōkasaṅvignamānasaḥ৷৷1.47৷৷<br><br>"
 ]